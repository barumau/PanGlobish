# Substantiivit

Substantiivi on sana, joka nimeää jonkin tietyn esineen tai asian,
kuten elävän olennon, tavaran, paikan, toiminnan, laadun, olotilan tai käsitteen.

Panglossa substantiivit ovat taipumattomia.
Substantiivista käytetään siis aina samaa muotoa riippumatta luvusta, sijasta, määräisyydestä ym.
Luku, määräisyys ja muut asiat ilmaistaan erillisillä sanoilla, joilla substantiivia voi määrittää.


## Luku

Panglossa substantiivit eivät taivu yksikössä ja monikossa.
Sen sijaan luku ilmaistaan lukusanoilla ja muilla määrää ilmaisevilla sanoilla.

**un haus**
– yksi talo  
**due haus**
– kaksi taloa  
**tri haus**
– kolme taloa  
**for haus**
– neljä taloa

Muut perusluvut on lueteltu [lukusanoja käsittelevässä luvussa](105_numbe.md).

Muita yleisiä määrää ilmaisevia sanoja ovat **som** (_joitakin_), **meni** (_monta_) ja **muche** (_paljon_).

**som haus**
– joitakin taloja  
**meni haus**
– monta taloa  
**muche haus**
– paljon taloja


## Määräiset ja epämääräiset artikkelit

Määräistä artikkelia käytetään
viittaamaan tiettyyn eli määrättyyn asiaan, joka on jo mainittu tai joka tunnetaan muuten.
Epämääräistä artikkelia käytetään 
viittaamaan uuteen tai aiemmin mainitsemattomaan asiaan.

Nyrkkisääntö artikkelien käytöstä:
Käytä määräistä artikkelia, kun tiedät täsmälleen mitä haluat,
ja käytä epämääräistä artikkelia, kun et tiedä mitä haluat.

### Epämääräiset artikkelit

Panglossa on kaksi epämääräistä artikkelia.
Sanalla **un** viitataan yhteen asiaan,
ja sanalla **som** moneen asiaan.

**un apel**
– jokin omena  
**som apel**
– joitakin omenoita

**un haus**
– jokin talo  
**som haus**
– joitakin taloja


### Määräiset artikkelit

Panglossa on kaksi epämääräistä artikkelia.
Sanalla **da** viitataan yhteen tiettyyn asiaan,
ja sanalla **di** viitataan useampiin asioihin.

**da man**
– se/tietty mies  
**di man**
– ne/tietyt miehet

**da haus**
– se/tietty talo  
**di haus**
– ne/tietyt talot


## Erisnimet

### Sovittaminen pangloin

Erisnimet yleensä sovitetaan panglon kirjoitusjärjestelmään.
Kaikkien kannalta on järkevämpää kirjoittaa latinalaisilla kirjaimilla
**Moskva** (Moskova) eikä "Москва",
ja **Beijing** (Peking) eikä "北京"
koska kyseessä on kaikkien yhteinen kieli.
Samoin on parempi kirjoittaa esim.
**Shikago** eikä "Chicago",
**Marsei** eikä "Marseille", ja
**Kishineu** eikä "Chișinău".
Näin myös latinalaisilla kirjaimilla alunperin kirjoitetut sanat tulevat oikein äännetyiksi.


### Kohtelias puhuttelu

On hyvätapaista puhutella ihmisiä sanoilla
**sa**, **ma**, **pa**.
Niiden tarkoitus on osoittaa kohteliaisuutta ja kunnioitusta puhuteltavaa henkilöä kohtaan.

**sa**
on yleiskäyttöinen puhuttelusana.
Sitä voi käyttää sekä muodollisissa että epämuodollisissa tilanteissa, kaikkia sukupuolia ja niin vanhempia kuin nuorempia puhuteltaessa.
Sille ei ole suoraa vastinetta suomen kielessä.

**ma**
on iästä, sosiaalisesta asemasta ja siviilisäädystä riippumaton puhuttelusana naisille.
Sen voi kääntää suomeksi sanoilla _neiti_ tai _rouva_.

**pa**
on iästä, sosiaalisesta asemasta ja siviilisäädystä riippumaton puhuttelusana miehille.
Sitä vastaa suomen sana _herra_.

Eri maissa ja kulttuureissa on erilaisia tapoja puhutella muita ihmisiä.
Joissakin paikoissa on epäkohteliasta kutsua jotakuta nimellä käyttämättä kohteliasta puhuttelua.
Sen vuoksi on suositeltavaa käyttää puhuttelusanoja aina kun tapaat uusia ihmisiä eri kulttuureista.

Puhuttelusanoja sopii käyttää sekä kutsuma- että sukunimen tai kummankin kanssa.

**sa Bili King**
– herra tai rouva Billy King  
**sa Bili**
– herra tai rouva Billy  
**sa King**
– herra tai rouva King

On aina kohteliasta käyttää sukupuolineutraalia puhuttelusanaa.
Se ei sinällään tarkoita, että puhuteltavan sukupuolesta olisi epävarmuutta,
vaan se on täysin normaali kohteliaisuussana.
Kuitenkin jotkut ovat tottuneet puhuttelemaan miehiä ja naisia eri sanoilla.

**pa Felipe Gonzales**
– herra Felipe Gonzales  
**pa Felipe**
– herra Felipe  
**pa Gonzales**
– herra Gonzales

Kutsumanimen ja sukunimen järjestys vaihtelee eri kielissä.
Esimerkiksi kiinan kielessä on tapana että sukunimi on ensin.

**ma Wang Lili**
– rouva Lili Wang  
**ma Lili**
– rouva Lili  
**ma Wang**
– rouva Wang

