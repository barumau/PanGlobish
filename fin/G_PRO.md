## Persoonapronominit

Panglon persoonapronominit ovat:

|Persoona| Yksikkö              | Monikko            |
|--------|----------------------|--------------------|
| 1.     | **mi** (_minä_)      | **wi** (_me_)      |
| 2.     | **tu** (_sinä_)      | **yu** (_te_)      |
| 3.     | **he** (_hän_)       | **de** (_he_)      |

Kaikki persoonapronominit ovat sukupuolineutraaleja panglossa.
Yksikön kolmannen persoonan pronomini **he** voi tarkoittaa siis miestä, naista tai muunsukupuolista henkilöä.

Yksikön toisen persoonan pronominia **tu** saa käyttää kaikissa tilanteissa
puhuteltavan henkilön asemasta ja iästä riippumatta.
Panglossa on siis lupa sinutella.
Kuitenkin jotkut puhujat saattavat puhutella sanalla **tu** vain perheenjäseniä ja läheisiä ystäviä.
Silloin se on käytössä ikään kuin saksan _du_, ranskan _tu_, venäjän _ты_ (ty) ja hindin _tū_.

Monikon toisen persoonan pronominia **yu** saa aina käyttää
yksikön pronominin **tu** sijasta.


## Omistusmuodot

Persoonapronominien omistusmuodot muodostetaan lisäämällä perusmuodon perään
omistusliite **'s**.

|Persoona| Yksikkö              | Monikko              |
|--------|----------------------|----------------------|
| 1.     | **mi's** (_minun_)   | **wi's** (_meidän_)  |
| 2.     | **tu's** (_sinun_)   | **yu's** (_teidän_)  |
| 3.     | **he's** (_hänen_)   | **de's** (_heidän_)  |


## Kysyvät pronominit

**wa**
mikä  
**hu**
kuka  
**hu's**
kenen


## Osoittavat pronominit

Määräisiä artikkeleita käytetään osoittavina pronomineina:  
**da**
tämä, tuo  
**di**
nämä, nuo

Koska ne eivät erottele lähellä ja kaukana olevia kohteita,
niitä voi tarkentaa sanoilla
**hir**
(_tässä_) ja
**der**
(_tuolla_).

**da hir haus**
= tämä talo (tässä)  
**di hir haus**
= nämä talot (tässä)  
**da der haus**
= tuo talo (tuolla)  
**di der haus**
= nuo talot (tuolla)

