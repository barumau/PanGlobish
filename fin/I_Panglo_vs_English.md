# Panglo vastaan englanti

Tässä kirjoituksessa verrataan Pangloa englantiin.
Tarkoituksena on osoittaa, miksi Panglo olisi englantia parempi välikieli silloin,
kun ihmisillä ei ole muuta yhteistä kieltä.
Meillä ei ole mitään englantia vastaan,
mutta me vastustamme sen asemaa globaalina välikielenä.
Englanti kelpaa hyvin kansalliseksi kieleksi ja se voi edelleen toimia sellaisten maiden välisenä kielenä,
joissa englanti on virallinen kieli.


## Onko Panglo vain englannin huono jäljitelmä?

Panglo on paljon muutakin kuin vain englannin jäljitelmä.

Englanti on germaaninen kieli eli se on sukua muille germaanisille kielille,
jotka muistuttavat englantia monin tavoin, mutta silti ne ovat itsenäisiä ja omaehtoisia kieliä.
Katsokaamme esimerkiksi alla olevaa lausetta englanniksi ja muilla germaanisilla kielillä
(lähde: [Quora](https://www.quora.com/Why-dont-all-the-continental-Germanic-languages-form-a-dialect-continuum-as-all-the-contiguous-Romance-languages-do)).

| Englanti     | I am the son of my father and my mother.         |
|:-------------|:-------------------------------------------------|
| Skotti       | A am the son o ma faither an ma mither.          |
| Hollanti     | Ik ben de zoon van mijn vader en mijn moeder.    |
| Afrikaans    | Ek is die seun van my pa en my ma.               |
| Saksa        | Ich bin der Sohn meines Vaters und meiner Mutter.|
| Jiddish      | Ikh bin der zun fun mayn foter un mayn muter.    |
| Tanska       | Jeg er søn af min far og min mor.                |
| Norja        | Jeg er sønnen til faren min og moren min.        |
| Ruotsi       | Jag är son till min far och min mor.             |
| Islanti      | Ég er sonur föður míns og móður minnar.          |
|**Panglo**    | **mi is da boi of mi's patre en mi's matre.**    |

Otetaan toisena esimerkkinä [universaali germaaninen dialogi](https://www.youtube.com/watch?v=ryVG5LHRMJ4), jonka on laatinut King Ming Lam.
Kaikki germaanisten kielten puhujat voivat ymmärtää sen toisilla germaanisilla kielillä.
Panglonkielinen versio muistuttaa niitä myös, koska panglon perussanat on lainattu germaanisista kielistä.

| Kieli        | "Universaali germaaninen dialogi"                          |
|:-------------|:-----------------------------------------------------------|
| Englanti     | Come in my house, my friend. Welcome! Come here, sing and dance, eat and drink. That is my plan. We have water, beer, milk and warm soup! |
| Saksa        | Komm in mein Haus, mein Freund. Willkommen! Komm her, sing und tanz, iss und trink. Das ist mein Plan. Wir haben Wasser, Bier, Milch und warme Suppe! |
| Ruotsi       | Kom in i mitt hus, min vän. Välkommen! Kom hit, sjung och dansa, ät och drick. Det är min plan. Vi har vatten, öl, mjölk och varm soppa! |
| Panglo       | Kom en mi's haus, mi's frende. Vel kom! Kom hir, gante e danse, yam e gul. Da es mi's plan. Vi hab sui, bir, milke e garme sup! |

Panglo muistuttaa jossakin määrin _kaikkia _germaanisia kieliä_.
Englanti ei siis ole erityisasemassa Pangloin nähden.

Panglo on itsenäinen kieli, joka muistuttaa vahvasti germaanisia kieliä,
kuten englantia, saksaa ja hollantia,
mutta se muistuttaa myös romaanisia kieliä kuten italiaa, espanjaa, portugalia ja ranskaa,
ja vähemmässä määrin myös muita kieliä.

Verrataan pangloa vielä laajemmin indo-eurooppalaisiin kieliin.

| Kieli       | Esimerkkilause                   | Huomioita                                         |
|-------------|----------------------------------|---------------------------------------------------|
| Panglo      | *tu es mi's nov frende.*         |                                                   |
| Englanti    | *You are my new friend.*         |                                                   |
| Saksa       | *Du bist mein neuer Freund.*     |                                                   |
| Ranska      | *Tu es mon nouvel ami*.          |                                                   |
| Venäjä      | *Ty - moj novyj drug.*           | Ei *olla*-verbiä.                                 |
| Hindi-urdu  | *Tum - mere naye dost - ho.*     | *Olla*-verbi viimeisenä.                          |
| Bengali     | *Tumi - aamaar natun dost.*      | Ei *olla*-verbiä.                                 |
| Persia      | *To - dost jadid man - (hasti).* | Valinnainen, painokas *olla*-verbi on viimeisenä. |

Panglon lause muistuttaa niin germaanisia, romaanisia kuin slaavilaisia kieliä Euroopassa.
Jos *frende*-sanan paikalle vaihdettaisiin sen synonyymi *doste*,
lauseen merkitys saattaisi olla ymmärrettävä jopa indo-iranilaisten kielten puhujille
– varsinkin *olla*-verbistä riisutussa muodossa:
**tu - mi's nov doste**.

Yhteenvetona, panglon sanat ja lauseet voivat muistuttaa monia kieliä mutta aina esiintyy myös eroavaisuuksia.
Panglo on siis itsenäinen kieli ja osa maailmanlaajuista kielten verkostoa.

Nyt kun olemme saaneet vastauksen kysymykseen englannin matkimisesta,
jatkakaamme haastajan, Panglon, vertaamista tarkemmin maailman tämän hetken mahtavimpaan kieleen, englantiin.


## Pääkohdat

| Englanti                                                | vs | Panglo                        |
|:------------------------------------------------------- |:--:|:----------------------------------|
| Länsimainen                                             |    | Globaali                          |
| Monta standardia (Britannia, Yhdysvallat, Intia, jne.)  |    | yksi standardi                    |
| Hyvin epäsäännöllinen kirjoitustapa                     |    | Säännöllinen kirjoitus            |
| Epäsäännöllinen painotus                                |    | Säännöllinen painotus             |
| 12 vokaalia ja 24 konsonanttia                          |    | 6 vokaalia ja 21 konsonanttia     |
| n. 200 epäsäännöllistä verbiä:<br> speak, spoke, spoken |    | Vain säännöllisiä verbejä         |
| Verbitaivutus<br>esim.  talk, talks, talked             |    | Taipumattomat verbit              |
| Substantiivitaivutus<br>one life, two lives             |    | Taipumattomat substantiivit       |
| Adjektiivitaivutus<br>       good, better, best         |    | Taipumattomat adjektiivit         |
| Valtava sanasto                                         |    | Suppea sanasto                    |
| Paljon samaa tarkoittavia sanoja                        |    | Vähän samaa tarkoittavia sanoja   |
| Sanojen johtaminen monimutkaista ja epäsäännöllistä     |    | Simple and regular word building  |
| Vaihteleva sanajärjestys esim. kysymyksissä             |    | Yksi vakio sanajärjestys          |


## Miksi englanti ei ole hyvä maailmankieli?

### Puhujat ovat epätasavertaisessa asemassa

Kansainvälinen viestintä on parhaimmillaan silloin, kun osallistujat kohtaavat puolivälissä.
Englannin kohdalla tämä ei toteudu.
Englannin äidinkielisten puhujien ei tarvitse nähdä yhtään vaivaa,
mutta kaikki muut joutuvat tekemään kaikkensa,
että he osaisivat englantia hyvin.
Englannin opiskeleminen on työlästä ja siihen kuluu monta vuotta,
mutta silti on liki mahdotonta saavuttaa sellaista osaamisen tasoa,
jonka englannin äidinkieliset puhujat saavan ikään kuin synnyinlahjana.

Tämä asiaintila on enimmäkseen seurausta maailman historiasta.
Britannia onnistui valloittamaan ja alistamaan muuta maailmaa siiromaavallan aikana,
ja se pani muut kansat puhumaan englantia, herrakieltä.
Kun Britannian mahti väheni,
myös englantia puhuva Yhdysvallat nousi maailman sotilaalliseksi, taloudelliseksi ja kulttuurilliseksi johtajaksi.

Englannin synnynnäisillä puhujilla on aina etulyöntiasema muihin nähden,
koska heidän puhumansa englanti on vertailukohta muille.
He puhuvat oikeaa englantia,
kun taas muiden puhuma englanti on lähtökohtaisesti väärää ja alempaa.
Virheiden tekemistä on mahdotonta välttää.


### Englanti on vaikeaa

Englanti on todella vaikea oppia sellaiselle,
joka kasvaa muunkielisessä ympäristössä, jossa englanti ei ole yleinen kieli.
Englantia puhutaan Pohjoismaissa hyvin sen vuoksi,
että se on osa jokapäiväistä elämää mm. musiikin ja television kautta.
Sellaisissa maissa, joissa on vahva omakielinen kulttuuri, englantia kuulee paljon vähemmän ja sitä myös osataan huonommin.

Englannissa on paljon vaikeita asioita,
joita järkevässä kansainvälisessä kielessä ei tarvitsisi olla.
Mihin tarvitaan kahtasataa epäsäännöllistä verbiä?
Mihin tarvitaan outoja fraasiverbejä?
Esimerkiksi _make up_ voi tarkoittaa seuraavia asioita:

- korvata (esim. _I will make up the loss_ = Minä korvaan menetyksen)
- keksiä (esim. _He made up a story_ = Me keksimme tarinan)
- ehostaa (esim. _I make up my eyes_ = Minä meikkaan silmäni)
- päättää (esim. _I made up my mind_ = Minä tein päätöksen)
- tehdä sovinto (esim. _They made up after the fight_ = Me teimme sovinnon riidan jälkeen)

Miten ne kaikki voi oppia?
Järjestä ei ole apua, vaan ne kaikki pitää painaa mieleen yksi kerrallaan.
Se on tehoton opiskelumenetelmä,
jota pitäisi tarvita vain hyvin harvoin.
Valitettavasti englannin kielen opettelussa tarvitaan paljon hyvää muistia ja hyvin vähän loogista ajattelua.

Englanti ei ole sen vaikeampaa kuin muutkaan euroopan kielet.
Se on mahdollisesti jopa vähän joitakin helpompi.
Hyvän maailmankielen pitäisi olla kuitenkin paljon helpompi.


### Englannin kirjoitustapa on sekava

Englannin kirjoitustapa on yksi maailman vaikeimmista.
Se on sekä monimutkaista että epäloogista.
Sama kirjain voi tarkoittaa tilanteesta riippuen useita eri äänteitä
tai jäädä kokonaan ääntymättä.

Miksi näin on päässyt käymään?

- Aakkosten 26 kirjainta ei riitä kattamaan englannin noin 36 äännettä.
- Vieraskieliset valloittajat (viikingit, roomalaiset ja Ranskan normannit) jättivät omat jälkensä englannin oikeinkirjoitukseen.
- Oikeinkirjoitus jäi jälkeen puhutun kielen muuttuessa.
  Monet sanat kirjoitetaan yhä samalla tavalla kuin keskiajalla.
- Englantiin on lainattu paljon sanoja muista kielistä – kirjoitusasua muuttamatta!

Oikeinkirjoituksen epäsäännöllisyyksiä on liikaa tässä lueteltavaksi,
mutta tässä on muutama riimi vertailtavaksi:
one - won, two - too - to, four - for - fore, eight - ate - great.
Lisää esimerkkejä on Gerard Nolst Trenitén humoristisessa runossa [The Chaos](http://ncf.idallen.com/english.html).

Panglo sen sijaan on säännöllinen kieli.
Jokainen kirjain tai kirjainyhdistelmä äännetään aina samalla tavalla.
Kun kuulet sanan, osaat aina kirjoittaa sen oikein,
ja kun luet sanan, osaat aina ääntää sen oikein.

Lisäksi panglon kirjoitustapa on hyvin samanlainen kuin monissa muissa kielissä.
Voisi jopa sanoa, että se on kansainvälinen standardi.

Kun verrataan esimerkiksi "nature" -sanan kirjoitusasua ja ääntämystä Euroopan kielissä ja panglossa,
huomataan että panglon ääntämys on paitsi tavanomainen myös selkeä.

| Kieli      | Kirjoitusasu | Äänneasu |
|:-----------|:-------------|:------------|
| Englanti   | nature       | /neɪtʃə/ |
| Ranska     | nature       | /natyʁ/ |
| Italia     | natura       | /natura/ |
| Espanja    | naturaleza   | /natuɾalesa/ |
| Portugali  | natureza     | /natuɾezɐ/ |
| Saksa      | Natur        | /natuʁ/ |
| Puola      | natura       | /natura/ |
| Venäjä     | натура       | /nɐturə/ |
| Panglo     | nature       | /naturə/ |

