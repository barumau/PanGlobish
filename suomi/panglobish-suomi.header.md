# Panglobish–suomi-sanasto

Tämä sanasto sisältää panglobishin sanoja ja niiden käännöksiä suomen kielelle.
Sanasto on järjestetty aakkosjärjestykseen panglobishin sanojen mukaan.

Jokainen hakusana koostuu panglobishin sanasta tai yhdyssanasta ja sen suomennoksesta.
Yhtä suomennosta käytetään silloin,
kun sanojen merkitykset ovat lähellä toisiaan tai täsmälleen samoja kummassakin kielessä.

> apel - omena  
> april - huhtikuu

Kun hakusanalle on useampia käännöksiä,
yleisin käännös on ensimmäisenä
ja sen perässä on sulkeiden sisällä pääkäännöksen merkitystä laajentavia tai tarkentavia käännöksiä.

> migre – muuttaa (vaihtaa asuinpaikkaa)

Jos hakusanalla on useampia merkityksiä,
niiden käännökset erotetaan puolipisteellä.

> voke - kutsua (kuuluttaa; manata)

Yhteen kuuluvat sanat on ryhmitelty luetteloiksi luetelmamerkillä <•>.
Luettelon sanat perustuvat sen edellä olevaan perussanaan,
josta ne on johdettu tai yhdistelty.

> voke - kutsua (kuuluttaa; manata)  
> • vokal - kuuluva  
> • vokal son - vokaali (ääntiö)  
> • vokation - kutsumus  
> • exvoke - kutsua esiin (manata esiin)  
> • invoke - kutsua tykö

---

